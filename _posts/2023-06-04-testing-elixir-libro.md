---
title: "Ciao Mondo!"
date: 2023-06-04T00:00:00+00:00
author: Carmine Di Monaco
layout: post
permalink: /testing-elixir-libro/
categories: [elixir, testing, books]
tags: [elixir,testing,books]
---

# Testing Elixir, Ovvero: come ho imparato a non preoccuparmi e ad amare elixir

Ho finito da poco di **rileggere** [Testing Elixir]("https://pragprog.com/titles/lmelixir/testing-elixir/"), un libro, che come potete intuire dal titolo ci parla di `Elixir` e di come testare le nostre alchimie.

Andiamo per ordine.

Il libro in questione ha tra gli autori [Andrea Leopardi](https://github.com/whatyouhide) uno dei maggiori esperti di `Elixir`, membro del `core` team del linguaggio stesso, insomma uno che di `Elixir` ne sa a pacchi. 

Ho conosciuto Andrea ed il suo libro tramite [Fabrizio](https://github.com/fabriziosestito), mio amico e collega in `SUSE`, che ancora prima di far partire il mio onboarding sul [progetto](https://trento-project.io) mi ha consigliato una moltitudine di libri tecnici, `Testing Elixir` era tra i primi della lista.

Sono passate diverse settimane prima che mi decidessi a leggerlo, muovevo ancora i miei timidi passi nel nuovo progetto, con uno stack nuovo, un nuovo dominio, stavo sostanzialmente ricominciando da capo. 

Pensare e scrivere `Elixir` era un esercizio tutto nuovo per me e dopo decine di trial and error, decido che e' il momento di leggere `Testing Elixir`, ero super curioso e sopratutto volevo mettermi il prima possibile, in pari con il resto del team.

La mia prima lettura e' stata molto superficiale, la prefazione ci annuncia che e' possibile leggere i capitoli del libro in maniera separata e indipendente, cosi' da poterci concentrare so cio' che ci interessa.

I capitoli sono sette, si parte dal "semplice" unit testing, per poi passare a integration, end to end testing e infine il property based testing.

Decido di muovermi tra i capitoli in maniera abbastanza disordinata, saltando qui e li per poter leggere man mano quello che mi serviva, l'ho usato come una sorta di reference per quando scrivevo i test.

Specialmente il capitolo sul testing di OTP mi e' stato infinitamente utile quando ho lavorato su [wanda](https://github.com/trento-project/wanda), un progetto che fa di `GenServer` e concorrenza la sua ragion d'essere.

Nonostante rilegessi, alla bisogna, gli stessi capitoli piu' e piu' volte, sentivo sempre come se mi mancasse la big picture dell'intero libro e in generale del testing in elixir.

Mi ero ripromesso di rileggerlo appena avessi avuto tempo, da capo, senza distrazioni e contingenze.

### Fast forward

Eccoci qui, mesi e mesi dopo, ho avuto alcuni giorni di ferie, in occasione del ponte del 2 giugno, in spiaggia, sotto un sole quasi assente, ho deciso di rileggere `Testing Elixir`, con tranquillita', con il mio kindle, senza nessuna pretesa di finirlo.

Alla fine l'ho divorato. 
Cominciato da pagina uno fino alla fine, con una naturelezza inaspettata.

E' difficile, per un libro tecnico, essere scritto in maniera cosi' fluida e naturale.

Gli snippet di codice sono ben bilanciati con la parte discorsiva, non troverete muri di codice da leggere, ma bensi' degli estratti sensati che saranno commentati egregiamente.

Il libro ha una controparte in codice, che racchiude tutti gli snippet visti nel libro e il codice completo degli applicativi di esempio, vi consiglio di andarli a vedere alla fine di ogni capitolo, cosi' da fissare meglio i concetti e avere una panoramica a 360 gradi dei test che avete avuto modo di veder commentati nel libro.

Ri-leggere `Testing Elixir` e' stato assolutamente illuminante, vi consiglio di leggerlo in maniera lineare, dal primo capitolo, ritornando sui capitoli singoli solo dopo averli letti tutti, per averli effettivamente come una reference o come breve consulto se avete qualche dubbio.

Per me e' stato come innamorarmi una seconda volta di `Elixir`, della sua espressivita' e della sua complessa semplicita'.

E' un libro altamente specializzato e focalizzato su `Elixir`, ma al contempo e' una lettura che affronta il testing del software in maniera agnostica del linguaggio, parlandoci di temi e concetti che sono comuni a qualunque strumento.

Non sono nuovo al testing del software, in ogni sua forma, ma e' stato comunque un ampio ripasso e un ampia conferma di concetti e best pratice che gia' conoscevo, che han trovato un altro nuovo e fresco punto di vista.

Credo sia un libro adatto sia ai neofiti sia ai piu' rodati alchimisti, un `must have` se scrivete o pensate di scrivere `Elixir`.

### Concludendo

Se non si fosse capito, vi consiglio di leggere `Testing Elixir`, se scrivete `Elixir` per diletto o per lavoro, vi potra' confermare tanti concetti e svelarvi tanti tricks per scrivere dei test migliori, piu' manutenibili e piu' sensati.

Vi consiglio inoltre, di affrontare con ancora maggiore curiosita' l'ultimo capitolo, che tratta del `property based testing` usando [stream-data](https://github.com/whatyouhide/stream_data) come libreria di riferimento.

Se non avete mai sentito parlare di `property based testing` e' un ottima introduzione e vi lascia con la giusta voglia di approfondire.

Fatemi sapere cosa ne pensate del libro, potete trovarmi su (quasi) qualunque canale social di tuo gradimento.

`Testing Elixir` e' un libro che stimolera' la vostra curiosita' pagina dopo pagina, non privatevene.


